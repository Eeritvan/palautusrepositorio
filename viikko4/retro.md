## retrospektiivitekniikat
"Start, Stop, Continue, More of, Less of Wheel"-tekniikkassa ideana on jakaa tiimin ajatuksia viiteen eri katerogiaan ja keskustella niistä. Kategorioita ovat mitä tiimin pitäisi aloittaa tekemään, mitä pitäisi lopettaa, mitä jatkaa, mitä pitäisi tehdä enemmän ja mitä vähemmän. Keskustelu on vapaata mutta jokin lyhyt tiivistelmä keskustelusta tulisi kirjata ylös. Retrospektiivin pituus on pienillä tiimeillä 10 minuuttia ja suuremmilla 25 minuuttia.

Myös "Glad, Sad, Mad"-tekniikassa tiimin havaintoja kategorisoidaan kolmeen eri lokeroon: mistä on iloinen, mistä surullinen ja mistä vihainen. Retrospektiivi on myös jaettu kolmeen eri vaiheeseen. Ensimmäisessä vaiheessa tiimin jäsenet saavat vapaasti lisätä ajatuksiaan eri kategorioihin. Tämän jälkeen jokainen saa äänestää aiheita tai ajatuksia joista haluaa keskustella. Viimeisessä vaiheessa keskustellaan aiheista aloittaen eniten ääniä saaneesta. Retrospektiivin enimmäispituus on 60 minuuttia, mutta voi loppua aiemmin jos kaikki aiheet ehditään käsitellä.